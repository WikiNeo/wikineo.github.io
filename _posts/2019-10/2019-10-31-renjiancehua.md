---
title:  "人间词话-三"
published: true
tags: 古诗文
---

有有我之境，有无我之境。

“泪眼问花花不语，乱红飞过秋千去。”

“可堪孤馆闭春寒，杜鹃声里斜阳暮。”

有我之境也。

“采菊东南下，悠然见南山。”

“寒波澹澹起，白鸟悠悠下。”

无我之境也。

有我之境，以我为物，故物皆著我之色彩。无我之境，以物观物，故不知何者为我，何者为物。古人为
词，写有我之境者多。然未尝不能写无我之境，此在豪杰之士能自树立耳。

## 注释

### 鹊踏枝 - 五代南唐 - 冯延己

庭院深深深几许？杨柳堆烟，帘幕无重数。玉勒雕鞍游冶处，楼高不见章台路。

雨横风狂三月暮，门掩黄昏，无计留春住。泪眼问花花不语，乱红飞过秋千去。

### 踏沙行 - 北宋 - 秦观

雾失楼台，月迷津渡，桃源望断无寻处。可堪孤馆闭春寒，杜鹃声里斜阳暮。

驿寄梅花，鱼传尺素，砌成此恨无重数。郴江幸自绕郴山，为谁流下潇湘去。

### 饮酒 二十首其五 - 东晋 - 陶潜

结庐在人境，而无车马喧。

问君何能尔，心远地自偏。

采菊东篱下，悠然见南山。

山气日夕佳，飞鸟相与还。

此中有真意，欲辨已忘言。

### 颖亭留别 - 元 - 元好问

故人重分携，临流驻归架。

乾坤展清眺，万景若相借。

北风三日雪，太素秉元化。

九山郁峥嵘，了不受陵跨。

寒波澹澹起，白鸟悠悠下。

怀归人自急，物态本闲暇。

壶觞负吟啸，尘土足悲咤。

回首亭中人，平林澹如画。

References:

- 人间词话
  - 王国维-著，周公度-译注
  - 浙江出版联合集团，浙江文艺出版社