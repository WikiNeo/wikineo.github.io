---
title: "水龙吟(登建康赏心亭)-宋-辛弃疾"
published: true
tags: 诗文随笔
---

> 楚江千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会，登临意。
>
> 休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人换取，红金翠袖，搵英雄泪。
