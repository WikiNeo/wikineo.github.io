---
title: "德经-第四十一章"
published: true
tags: 诗文随笔
---

上士闻道，勤而行之；中士闻道，若存若亡；下士闻道，大笑之。不笑不足以为道。故建言有之：明道若昧，进道若退，夷道若纇。上德若谷；广德若不足；建德若偷；质真若渝。大白若辱；大方无隅；大器晚成；大音希声；大象无形；道隐无名。夫唯道，善贷且成。

## References

- [https://so.gushiwen.cn/guwen/bookv_46653FD803893E4F841370EEC12710B2.aspx](https://so.gushiwen.cn/guwen/bookv_46653FD803893E4F841370EEC12710B2.aspx)
